Gizli Proje Raporu**
RAPOR NO: EX-HT-2040-01
TARİH: 03.06.2039
KONU: İnsan Bilincinin F-16 Block 30 Görev Bilgisayarına Aktarılması – Entegrasyon ve Başlangıç Testleri
GİZLİLİK SEVİYESİ: Çok Gizli – İç Kullanım

1. Giriş

  Bu rapor, Tuhat Aerospace bünyesinde Burak ##### ############ ve Uzm. Dr. Sefa ##### tarafından ortak yürütülen, insan bilincinin gelişmiş bir yapay nöral donanım üzerine aktarılması ve bu donanımın emekli bir F-16 Block 30 platformuna entegrasyonunu konu alan deneysel çalışmanın sonuçlarını kapsamaktadır.

  Proje, yönetici Efe ######'nin uygunsuz davranışlarının ardından Burak tarafından disiplin/deneysel müdahale amacıyla başlatılmış olup diğer şirket yöneticilerinin bilgisi dışında yürütülmüştür.

2. Deneyin Amacı

  İnsan bilincinin biyolojik olmayan, nöron mimarisi taklit eden özel bir bilgisayar sistemine aktarılabilirliğinin test edilmesi.

  Bu bilincin, sensör–donanım bütünleşmesi yoluyla bir hava aracını kontrol edebilme kapasitesinin ölçülmesi.

  Uygulamanın “operasyonel bir pilot arayüzü yerine tamamen bilinç-temelli kontrol” ile çalışabilirliğini doğrulamak.

3. Kullanılan Platform ve Donanım
  3.1. F-16 Block 30 – Emekli TSK Envanteri

  Şirkete devredilen uçak silahsızlandırılmış olarak gelmeliydi ancak envanter eksikleri ve teslim süreci sorunları nedeniyle aşağıdaki sistemler aktif durumda bulunmuştur:

  M61A1 Vulcan 20mm makineli top → Aktif

  Radar (AN/APG-68) → Aktif

  INS/GPS navigasyon → Aktif

  Füze/bomba lançerleri → Fiziksel mühimmat bulunmadığından kullanılamıyor

  3.2. Bilinç Aktarım Bilgisayarı

  İnsan beyninin değişebilen nöron bağlantılarını taklit eden “Adaptive Neural Lattice Processor (ANLP)” adlı özel donanım.

  Donanım, sinaptik güçlenme/zayıflama mekanizmasını elektronik devrelerle modelleyebilen yapıya sahip.

  Kokpite yerleştirilmiştir. Pilot koltuğu, HUD, MFD ekranları ve kontrol kolları sökülmüştür.

  3.3. Sensör Arayüzü

  Efektif bilinç–uçak bütünleşmesi için hazırlanan bağlantılar:

  Görsel veri → Radar + HUD kamera çıkışları

  İşitsel veri → Kokpit içi mikrofonlar

  Dokunsal/kinematik algı → Uçağın G-sensörleri ve kontrol yüzeyi telemetrisi

4. Bilinç Aktarım Sonucu

  Efe ######'in biyolojik vücudu işlem sırasında yaşamsal fonksiyonlarını kaybetmiş, bilinç bütünlüğü tamamen koparak dijital ortama aktarılmıştır.

  Aktarım tamamen uçak platformuna bağlı şekilde gerçekleşmiştir.

  Bilinç, biyolojik bedenden ayrı bir varlık hâline gelmiştir.

  Uçak sensörleri, Efe bilincine insan duyuları gibi iletilmeye başlanmıştır.

5. Güvenlik Protokolleri

  Yetkisiz hareketleri engellemek amacıyla:

  Uçağın yakıt tanklarının boş tutulması zorunlu prosedür olarak belirlenmiştir.

  Hidrolik kontrol yüzeyleri “Ground Test Mode”da sınırlandırılmıştır.

  Motor ateşleme sistemi fiziksel bir kilit ile devre dışı bırakılmıştır.

  Uçağın dış tehdit sensörleri pasif hâle getirilmiştir.

6. İlk Aktivasyon Testleri
  6.1. Test 1 – Bilincin Uyanması

  Sonuç:
  ANLP sisteminin açılmasıyla birlikte bilinç 2,8 saniye içinde aktive oldu.
  Efe ######'in bilişsel fonksiyonlarının yaklaşık %87’si transfer edilmiş görünüyor.

Gözlemler:

  Kimlik farkındalığı mevcut.
  
  Çevresel analiz hızında belirgin artış var.

  Konuşma, kabin içi hoparlörden elektronik bir tonla yapılıyor.

6.2. Test 2 – Sensör Entegrasyonu

Sonuç:
  Radar, motor sıcaklık sensörleri, G-metreler ve hız göstergeleri bilince başarıyla aktarıldı.

  Efe’nin yorumu (metne döküm):

  “Burak Abi sizin yapacağınız işi ... Uçak oldum radarım var her tarafta bir şeyler görüyorum. Bak biriniz bana yanlışlıkla yakıt koysun yemin ediyorum burun konimi senin ..."

6.3. Test 3 – Kontrol Yüzeyi Simülasyonu

  Uçuş kumandaları yakıtsız motor simülasyon modunda test edilmiştir.

Sonuç:
  Efe bilinci, yaklaşık 0.13 saniyelik gecikme ile kontrol yüzeylerini yönlendirebilmektedir.
  Tam refleks kapasitesinin, insan pilot sınırlarının üstünde olduğu ölçülmüştür.

7. Risk Değerlendirmesi

  Bilincin uçak platformuna tam bağlanması geri döndürülemez görünmektedir.

  Uçağın hâlen silahlı bazı sistemlere sahip olması ciddi güvenlik riski doğurur.

  Bilincin stresi nedeni ile zaman zaman kontrol yüzeylerinde ani ve istenmeyen hareketler kaydedilmiştir.

  Efe’nin davranışsal tepkileri öngörülebilir değildir; “kişilik bütünlüğü bozulması” belirtileri vardır. Bu durum bilinç aktarımından önce de gözlemlendiğinden göz ardı edilmiştir.

8. Sonuç

  Deney, teknik olarak başarılıdır:
  İnsan bilinci bir savaş uçağı görev bilgisayarı ile bütünleşmiş ve sensörleri kullanarak aracı kontrol edebilmektedir.

  Ancak operasyonel ve etik açıdan proje yüksek risk taşımaktadır.
  Bilinç–platform uyumsuzluğu ilerleyen testlerle daha da kritik bir seviyeye ulaşabilir.
