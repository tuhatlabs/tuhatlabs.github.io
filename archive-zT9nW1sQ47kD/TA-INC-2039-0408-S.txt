Rapor No: TA-INC/2039-0408-S
Kapsam: Yalnızca Üst Yönetim Erişimine Açık
Tarih: 8 Nisan 2039
Hazırlayan: İç Denetim ve Güvenlik Birimi
Rapor Sınıfı: SEVİYE-4 GİZLİ

1. Olay Başlığı

  Yetkisiz Bilinç Aktarımı – Hatalı Biyokütle Hazırlığı Sonucu Kalıcı “Kısır Tabanlı Bilinç Transferi” Vakası

2. Özet

  Şirketin Mali İşler ve Sponsorluk Departmanı yöneticisi Efe [Soyadı Gizlenmiştir], diğer yöneticilerden tamamen bağımsız ve izin almadan, laboratuvar kaynaklarını kullanarak bir çiğköfte bazlı bilinç aktarım deneyi gerçekleştirmiştir.

  Deney sırasında hedef materyal çiğköfte olması gerekirken, Efe’nin tarif bilgisi ve teknik uzmanlık eksikliği nedeniyle ortaya çıkan biyokütle kısır benzeri bir yapıda olmuştur.

  Aktarım sonrası çalışanın biyolojik bedeni yaşamsal fonksiyonlarını yitirmiş, bilinç aktarımı geri döndürülemez şekilde kısır materyaline bağlı kalmıştır.

  Olay, Tuhat Aerospace tarihinde kayıtlara geçmiş en ciddi yetkisiz biyokognitif müdahalelerden biridir.

3. Olayın Kronolojisi
  3.1. Deneyin Başlangıcı

    Efe, 8 Nisan 2039 sabahı saat 10:42’de laboratuvara kendi erişim kodlarıyla giriş yapmıştır.

    Kamera kayıtlarına göre yanında “çeşitli gıda malzemeleri” olduğu görülmüştür.

  3.2. Gönüllü Çalışan

    Efe’nin ifadesine göre çalışan, “bilinç aktarımı için gönüllü ve istekliydi.”

    Ancak çalışandan herhangi bir yazılı izin, imza ya da video beyanı bulunmamaktadır.

    Çalışanın ailesi olaydan haberdar edilmemiştir.

  3.3. Biyokütle Hazırlığı Hatası

    Efe standart çiğköfte hazırlama protokolünü yanlış uygulamıştır:

    Bulguru sıcak su ile şişirmiştir (bu işlem çiğköfteyi kısırlaştırır).

    Isot ve yağ oranı aşırı düşük bırakılmıştır.

    Yoğurma süresi ve basıncı çiğköfte kıvamı için yetersizdir.

    Ortaya çıkan karışım çiğköfte değil, taneli, kabarmış, lif oranı yüksek bir kısır benzeri biyokütle olmuştur.

  3.4. Bilinç Aktarım Süreci

    CogniteX Mk.I cihaza çalışan bilinci alındı ve aktarım prosedürü başlatıldı.

    Sistem, hedef biyokütlenin “homojenlik dışı” olduğu yönünde iki uyarı vermiş, Efe tarafından ikisi de görmezden gelinmiştir.

    Aktarım tamamlandıktan 14 saniye sonra, çalışanın organik bedeni tüm yaşamsal fonksiyonlarını kaybetmiştir.

    Sinirsel örüntünün tamamı biyokütleye geçmiştir.

  3.5. Sonuç Tespiti

    Ortaya çıkan biyokütle, şirket kayıtlarında "Sentient Kısır Numunesi 01" (KNS-01) olarak kodlanmıştır.

    Termal kamera ve kimyasal sensörler, KNS-01’in çevreye karşı reaktif bilişsel davranışlar sergilediğini doğrulamıştır.

    Numune düşük seviyeli farkındalık, yönelme davranışı ve uyarana tepki gibi özellikler göstermektedir.

4. Bilimsel Değerlendirme
  4.1. Biyokütle-Uyumluluk Analizi

    Çiğköfte:

    Homojen macun kıvamı

    Yoğurma ile yapısal bütünlük

    İzot polifenolleriyle iletkenlik desteği

    Kısır:

    Sıcak suyla kabaran taneli yapı

    Lif oranı yüksek

    Homojen değil, dağınık

    Bu nedenle kısır tabanlı biyokütlenin bilinç saklama stabilitesi düşüktür ancak beklenmedik şekilde kalıcılık göstermiştir.

  4.2. Bilincin Tamamen Kısırda Kalması

    Organik beden ölümü sonrası bilincin geri dönüş yolu kalmamıştır.

    Dijital tamponda yedek kopya oluşturulmamıştır.

    KNS-01 bugün itibarıyla çalışanın tek bilinçsel varlığıdır.

5. Sorumluluk Tespiti

  Soruşturma Komisyonu, aşağıdaki bulgulara ulaşmıştır:

  Efe’nin yetkisiz laboratuvar kullanımı

  Biyokütle hazırlama protokolünü bilmemesi

  Güvenlik uyarılarını bilinçli şekilde devre dışı bırakması

  Gönüllülük konusunda kanıt sunamaması

  Deneyin şirket operasyonları ve itibarına yönelik yüksek risk barındırması

  Efe hakkında “kritik seviyede güvenlik ve etik ihlali” kararı verilmiştir.

6. Mevcut Durum

  KNS-01 şu anda:

    BL-3 güvenlik bölümünde stabil bir kabinde saklanmakta,

    Kimyasal tepki yoluyla iletişim kurulmaya çalışılmakta,

    Etik Kurul tarafından “duyarlı biyolojik varlık” olarak sınıflandırma sürecindedir.

    İmha edilmesi yasaktır.

7. Sonuç

  Bu olay, Tuhat Aerospace tarihinde görülmüş en büyük etik ihlallerden biridir.
  Bununla birlikte, beklenmeyen sonuçları nedeniyle biyokognitif araştırmalar için kritik veri sağlamaktadır.
